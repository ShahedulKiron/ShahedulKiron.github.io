<!DOCTYPE html>
<html>
    <head>
        <title>Short stories</title>
        <meta charset="UTF-8">
        <link rel="stylesheet" href="writings.css">
    </head>
    <body>
        <p style="text-align:center;font-size: xx-large;color:teal;"><b>Story-1:<font face="SutonnyMJ">Ae‡kmb (9/11)</font></b></p>
        <script type="text/javascript">
            now = new Date();
            utctime = now.toGMTString();
            document.write("<strong>Last Modified:</strong>" + utctime);
            </script>
        <hr>
    <p>ইমতিয়াজ সাহেব মনোবিজ্ঞানীর চাকরিটা করছেন বেশ বছর আগ থেকে। কিন্তু এ যাবৎ কালে আঠারো বছরের অভিজ্ঞতায় এরকম রোগী খুবই কম দেখেছেন। তাঁর সামনে অন্যমনস্ক হয়ে, কিছুক্ষন পরপর এদিক—ওদিক তাকিয়ে রোগী নিজমুদ্দিন হক নিজের রোগের বিবরণ দিচ্ছেন। 

-তো নিজামুদ্দিন সাহেব, আপনার কথা গুলো যুক্তিনির্ভর কিন্তু বিশ্বাসযোগ্য নয়। যুক্তি এবং বিশ্বাস কিন্তু এক নয়। যুকিÍ দিয়ে আপনি বিশ্ব জয় করতে পারবেন, কিন্তু তা কি বর্তমান যুগে বিশ্বাসযোগ্য ?
-স্যার আপনাকে এত প্রমান দেখানোর পরও আপনি আমার কথা বিশ্বাস করছেন না? 
-না,করছি না। কারণ এসব ভিত্তিহীন এবং আপনার উত্তপ্ত মস্তিষ্কের ভাবনা।
-স্যার,এগুলো আমার উত্তপ্ত মস্তিষ্কের কোনো ভাবনা নয়। আপনাকে আরেকটি প্রমান দিচ্ছি যে ৯/১১ অবশেসন সত্য। স্যার দিবো?
-দেন।          
-স্যার,আপনি এতক্ষন ধরে আপনি আমাকে ভুল নামে ডাকছেন। আমার নাম নিজামুদ্দিন নয়, নিজমুদ্দিন। পুরো নাম নিজমুদ্দিন হক। স্যার আমার নামে কিন্তু ৯/১১ অবশেসন আছে। যদি আমার সংক্ষিপ্ত নামকে অথার্ৎ ‘নিজমুদ্দিন’ এর কার—ফলা ও যুক্তবর্ণ বিশ্লেষণ করি তাহলে নাম হয় ‘ন+ই+জ+ম+উ+দ+দ+ই+ন’। এখানে মোট বর্ণ আছে ৯টি এবং পুরো নামে বর্ণ আছে ১১টি। স্যার আপনি কিছু বুঝেছেন?
-না! আপনার নামে ৯টি কিংবা ১১টি বর্ণ থাকা একটি কাকতালীয় ব্যাপারমাত্র, এতে কোনো অবশেসন নেই।

-পৃথিবীতে এত সুন্দর নাম, নিজামুদ্দিন থাকতে বাবা—মা নিজমুদ্দিন হক কেন রেখেছেন? এমনকি নিজামুদ্দিন নামে কাউকে ডাকতে সহজ এবং বাংলাদেশে বেশ প্রচলিত। 
-একটি মানুষ যখন কোনো কিছু নিয়ে অবশেস্ড থাকে তখন তার কাছে সবকিছু ঐ অবশেসন এর অংশ মনে হয়। 
-তাও, স্যার..............
ইমতিয়াজ সাহেব নিজমুদ্দিন হককে থামিয়ে,
-আপনাকে একটি ঘটনা উল্লেখ করলে ঠিকই বুঝতে পারবেন । ইনকা সভ্যতায় এক ব্যক্তি ছিলেন যার স্পাইরাল অবশেসন ছিল। তিনি সবকিছুকে স্পাইরাল এর সাথে তুলনা করতে পছন্দ করতেন। কিন্তু তাঁর অজান্তেই অবশেসনটি খুব প্রবল হয়ে ওঠে। একটি সময় তিনি নিজেকে অবশেসনের অংশ করতে চান। এতে তিনি আস্তে আস্তে নিজের শরীরকে এমনভাবে বাঁকাতে শুরু করেন যা দেখতে কিছুটা স্পাইরালের মতন। এতে  হঠাৎ একদিন তাঁর মেরুদন্ড ভেঙ্গে যায়, ফলে তিনি আর সোজা হয়ে দাড়াতে পারেনি। শেষ পর্যন্ত এই অবশেসনই তার কাল হয়ে ওঠে। আশা করছি যেন আপনার অবশেসনটি কাল হয়ে না দাড়ায়। 
মাঝেমধ্যে ইমতিয়াজ সাহেব তাঁর রোগীদের এরকম সাজানো—বানানো গল্প শুনান। বেশিরভাগ গল্পের পট হয় মানবসভ্যতার শুরুর দিকের। এরকম গল্প শুনিয়ে তিনি বেশকয়েকজন রোগীকে সুস্থও করে তুলেছেন। বেশিরভাগ সময় ইমতিয়াজ সাহেব এরকম গল্প শুনান রোগীকে সাময়িক স্বস্তি দেয়ার জন্য। রোগী  কিছুক্ষণের জন্য হলেও তাঁর বানানো  এ গল্প নিয়ে ভাবতে থাকে এতে রোগী  কিছুক্ষণের জন্য হলেও তাঁর অবশেসন নিয়ে ভাবে না। কিন্তু নিজমুদ্দিন হকের বেলায় তা খাটছে না, তিনি অনবরত হাত চুলকাচ্ছেন অর্থাৎ  তিনি স্বস্তিবোধ করছেন না। রোগীর এ অবস্থা দেখে ইমতিয়াজ সাহেবও অস্বস্তিবোধ করছেন। 
হঠাৎ মনে হলো দ্রুত হাতে ইমতিয়াজ সাহেব তাঁর প্যাডে কিছু লিখলেন। প্যাড থেকে লেখা কাগজটিকে এমনভাবে ভাঁজ করেন যেন তা খুলতে খুলতে পাঠকের পড়ার আগ্রহ চলে যায়।  
-নিজমুদ্দিন সাহেব এই নিন আপনার প্রেসক্রিপসন, খামের মধ্যে আছে। আর বাসায় গিয়ে আজকে খামটা খুলবেন না, কালকে এই সময়ে খুলবেন।
-স্যার আজকে কেন খুলব না কেন ?
-আপনি সেটা সময়মত খুললে বুঝতে পারবেন !
ইমতিয়াজ সাহেব তাঁর রোগীদের সাথে মনস্তাত্তিক খেলা খেলেন। এর মাধ্যমে তিনি বুঝতে পারেন রোগী মানসিকভাবে কতুটুক স্থিতিশীল আছে।  মাঝেমধ্যে  ফলাফল আশাতীত হয়, মাঝেমধ্যে খুবই শোচনীয় হয়। রোগী দেখা শেষে ইমতিয়াজ সাহেব বাসায় ফিরতে বেশ রাত করেন। 
-আজকে ফিরতে দেরি হলো যে ? 
-রোগী ছিল তো . . . . ..
-আচ্ছা বাদ দেও। আজকে রোগী দেখা কেমন হলো ?
-ভালোই।
ইমতিয়াজ সাহেবের স্ত্রীকে দেখে মনে হলো তিনি স্বামীর উত্তরে খুবই বিস্মিত হলেন। বেশিরভাগ সময়ে রোগীর কথা জিজ্ঞাস করা হলে উত্তরে বলেন,“ ওঃ’ং ষরশব যবষষ!”। 
    -জানো, আজকে অদ্ভুদ এক রোগী আসেন। 
ইমতিয়াজ সাহেব নিজমুদ্দিন সাহেবের অবসেশনের ঘটনা বলতে থাকেন এবং তার পাশে বসে বিস্মিত চোখ—মুখ নিয়ে ইমতিয়াজ সাহেবের স্ত্রী স্বামীর কথা শুনছেন। সত্যি বলতে তিনি তাকিয়ে আছেন; শুনছেন না শোনার ভান করছেন। কারণ তিনি প্রায়ই স্বামীর কাছ থেকে এরকম অদ্ভুদসব রোগীর কথা শোনেন। আজও প্রতিদিনের ন্যায় ঊত্তম শ্রোতা হয়ে শুনছেন এবং প্রমাণ হিসেবে কিছুক্ষণ পরপর চোখ বড় করে  “হঁু হঁু ” করছেন। 
অনেকদিন হয়ে গেলো নিজমুদ্দিন সাহেবের কোনো সাড়াশব্দ নেই, কাজের চাপে ইমতিয়াজ সাহেবও তাকে নিয়ে তেমন ভাবেনি। হঠাৎ একদিন কাজ শেষে বাসায় যাবার সময় অফিস সহকারি আনিসকে ডেকে বলেন,
-আনিস,তোমরা তো সকল রোগীর আলাদা আলাদা ফাইল কর। ফাইলে কি রোগীর মোবাইল নম্বর ও ঠিকানা রাখো? 
-হ্যা, স্যার। রোগীর নাম,স্যার?
            -নিজমুদ্দিন হক।
কিছুক্ষণ পরে,
—-স্যার,এই নিন। 
 ফাইলের প্রথম পৃষ্ঠার উপরে বড় বড় আক্ষরে লেখা, 


    </p>
    </body>
</html>